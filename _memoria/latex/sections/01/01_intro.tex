\section{Introducció}

    \paragraph{}
    Aquest projecte neix de les conversacions amb Enric Mayol mentre explorava diferents opcions sobre quin projecte final de carrera realitzar. L’Enric em va introduir l'organització de FamilySearch i l'existència de la seva \gls{API}, encarregada de gestionar l’accés a les dades d’índole genealògic.

    \gls{FamilySearch} és una organització sense ànim de lucre destinada a connectar famílies a través de generacions. La seva visió com a col·lectiu és el d'ajudar a les persones a crear un vincle amb els seus avantpassats, com a eina per poder comprendre millor qui són, crear un sentiment de família i teixir el pont entre passat i futur.

    Com s'ha esmentat, les dades emmagatzemades per l'organització i accessibles a través de l'\gls{API} són principalment de caràcter genealògic. En concret, es disposa d'una col·lecció de persones de les quals se'n coneix informació personal, esdeveniments rellevants en el transcurs de la seva vida, com podrien ser per exemple dades sobre el seu naixement i les seves relacions amb altres persones, en altres paraules, el seu arbre genealògic.

    El projecte gira entorn aquesta \gls{API} i ha estat dividit en tres grans blocs o seccions.

    Per començar, realitzar un estudi profund de l'\gls{API}.\ Això significa comprendre quines són les petites peces d’informació realment disponibles i com estan relacionades entre elles. D'aquesta forma, també s'ajudarà als futurs estudiants interessats a utilitzar aquesta API, a comprendre-la i poder començar a utilitzar-la, amb molta més facilitat.

    En segon lloc, i com un dels tres blocs principals, utilitzant el coneixement adquirit durant l’estudi de l'\gls{API}, així com les oportunitats i limitacions imposades per la plataforma, conegudes durant la implementació dels exemples, plantejar un conjunt de propostes de projecte que puguin servir a futurs estudiants com a suport i inspiració.

    Finalment, l’últim bloc del projecte consisteix en implementar una aplicació que interactuí amb l'\gls{API} de FamilySearch a través de diferents exemples. L'objectiu dels exemples és el de facilitar l'observació i comprensió del potencial de l'\gls{API}, exposar-ne la informació emmagatzemada i oferir idees sobre com encarar-ne l'explotació.
