\section{Els recursos de FamilySearch}

    \paragraph{}
    L'API de FamilySearch organitza tota la informació disponible en objectes que són anomenats recursos.

    Cada recurs emmagatzema informació relativa al concepte que representen. Per exemple, el recurs Persona conté informació sobre si aquesta està viva o morta, el seu nom i tota mena d'informació i esdeveniments relacionats amb la seva vida.

    En la taula~\ref{ref:personGedcom} de la secció anterior de la memòria, observàvem ja com a exemple alguns dels paràmetres continguts pel recurs Persona de l'API de FamilySearch.

    El recursos també es caracteritzen per emmagatzemar informació relativa a quines operacions es poden realitzar sobre ells. Per exemple, el recurs Persona conté informació sobre com accedir a les operacions llegir una persona, editar una persona, esborrar una persona, buscar possibles duplicats de la persona, etcètera.

    Finalment, els recursos també destaquen per contenir els enllaços o més ben dit, les URIs, als recursos relacionats. Parlarem més en detall d’aquestes URI en el següent apartat de la memòria.
