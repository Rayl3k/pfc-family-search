\section{Diversitat geogràfica d'un cognom: Els nostres avantpassats}

    \paragraph{}
    Aquesta funcionalitat ha estat inspirada per una campanya publicitària creada per l'agència de viatges Momondo, anomenada, \emph{The DNA Journey}. Recomanem la visualització del vídeo\footnote{https://www.youtube.com/watch?v=tyaEQEmt5ls} per comprendre millor les motivacions darrere d'aquesta funcionalitat.

    Totes les persones creiem que som bastant autòctones del lloc on hem nascut, però els estudis d'ADN sobre els nostres gens ens poden deixar molt sorpresos i demostrar que gairebé tothom té una diversitat ètnica i geogràfica important en els seus gens.

    Evidentment, no tothom vol pagar per un test d'ADN i la funcionalitat que proposem, tot i que evidentment, no podrà comparar-se amb aquesta opció, pretén intentar informar a les persones que el seu propi cognom apareix en tota mena de països.

    L'objectiu d'aquesta funcionalitat, de forma similar a l'exemple implementat sobre l'evolució geogràfica d'un cognom, és trobar una forma eficient d'oferir a l'usuari un llistat del nombre total o percentatge d'instàncies d'un cognom, per cada país i en diferents èpoques. Podria ser una bona idea, restringir la cerca als primers deu o vint països més grans de cada continent.

    El repte del projecte, no és només la consulta de les dades, sinó trobar una forma intel·ligent d'extrapolar l'influència d'un cognom en una regió determinada, en comptes de basar-nos en el total d'instàncies com ha fet l'exemple implementat, el que provoca que el resultat estigui condicionat pel nombre de registres disponibles en cada país.

    Queda per tant, a decisió de l'usuari, com realitzar una interpretació de la influència d'un cognom en cada regió i evidentment, sempre de forma aproximada. L'objectiu final és fer palpable la diversitat geogràfica dels nostres possibles avantpassats o relatius.

    Aquesta proposta pot ser complicada degut al control sobre el temps d'execució. En cas de no veure viable realitzar una proposta que extregui les dades en temps real, sempre es pot realitzar un estudi específic sobre alguns cognoms d'interès o persones conegudes i mostrar-ne els resultats.
