\subsection{Estructura general d'una pàgina HTML:\@Mustache\@I}

    \paragraph{}
    A excepció de la pàgina d'identificació amb FamilySearch, la resta de pàgines de l'aplicació web segueixen la mateixa estructura, tal com s'ha exposat en l'apartat Estructura de l'aplicació web.

    Per evitar la duplicació de codi entre les diferents pàgines, els elements compartits han estat creats en fitxers separats i són carregats a cada pàgina segons si volem mostrar-los o no. Recordem que la tecnologia utilitzada, que fa això possible, és el llenguatge de plantilles Mustache.

    L'esquelet del codi d'una pàgina qualsevol del nostre web segueix la forma mostrada en el bloc de codi que segueix.

    \begin{lstlisting}[style=rawOwn,caption={Exemple d'inclusió de fitxers HTML amb Mustache}]
<!-- header includes -->
{{> header }}
{{> navbar }}
{{> pageTitle }}
<!-- specific page content -->
...
{{> javascripts }}
<!-- specific javascripts for this file -->
...
<!-- footer -->
{{> footer }}
    \end{lstlisting}

    Les etiquetes \emph{\{\{> fileName\}\}}, s'utilitzen per indicar que es vol importar, en aquesta posició, el codi HTML del fitxer \emph{fileName.html}.

    Mitjançant aquesta estructura tenim el control absolut de quins components volem incloure a cada una de les pàgines. Per exemple, l'esquelet de la pàgina d'identificació, es diferencia de la resta en el fet que no s'inclouen els fitxers \emph{navbar}, \emph{pageTitle} ni  \emph{footer}.

    També cal destacar que abans del \emph{footer}, deixem un espai en blanc, per incloure fitxers Javascript que són utilitzats únicament per la pàgina carregada, d'aquesta forma s'evita carregar tots els controladors a totes les pàgines, si aquests no han de ser utilitzats.
